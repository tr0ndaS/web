### 1. Úvod

Přečtěte si tyto podmínky pozorně, protože představují právně závaznou smlouvu mezi Vámi jako koncovým uživatelem a společností **MYSTICRP.CZ**. Používáním našich stránek souhlasíte s těmito podmínkami a zavazujete se je dodržovat. Pokud s podmínkami nesouhlasíte, Vaší jedinou možností je přestat služby **MYSTICRP.CZ** používat.

Naše služby jsou určeny k zábavě a volnočasovému využití, a proto očekáváme, že se uživatelé budou chovat v souladu s pravidly slušného chování a respektovat ostatní účastníky. Tyto podmínky stanovují zásady pro používání webových stránek, služeb, virtuálních produktů a herních serverů provozovaných společností **MYSTICRP.CZ**.

### 2. Obecné podmínky

Služby **MYSTICRP.CZ** jsou poskytovány ve stavu, v jakém jsou k dispozici, a neneseme odpovědnost za případné technické problémy, dočasnou nedostupnost nebo výpadky systému. Přestože se snažíme zajistit maximální stabilitu a bezpečnost našich služeb, nemůžeme garantovat jejich nepřerušený provoz nebo absenci jakýchkoli chyb. Uživatelé berou na vědomí, že přístup k našim službám může být občas omezen z důvodu údržby, vývoje nebo jiných technických opatření.

**MYSTICRP.CZ** nenese odpovědnost za jakékoli škody způsobené technickými problémy internetu, pomalým připojením, přetížením serverů nebo jinými faktory, které jsou mimo naši kontrolu. Uživatelé využívají služby na vlastní riziko a chápou, že jejich dostupnost není garantována.

### 3. Obsah

Veškeré informace uvedené na stránkách **MYSTICRP.CZ** jsou poskytovány bez záruky přesnosti a společnost nenese odpovědnost za případné škody způsobené jejich použitím. Obsah vytvářený uživateli nepodléhá redakční kontrole ze strany **MYSTICRP.CZ**, a proto nemůžeme zaručit jeho kvalitu nebo vhodnost.

Pokud na našich stránkách narazíte na nevhodný, urážlivý nebo jinak nežádoucí obsah, můžete jej nahlásit našemu administrativnímu týmu, který jej posoudí a případně odstraní. **MYSTICRP.CZ** si vyhrazuje právo odstranit jakýkoli obsah, který porušuje tyto podmínky, a to bez předchozího upozornění.

### 4. Registrace členů

Registrace na **MYSTICRP.CZ** je zdarma a umožňuje uživatelům využívat pokročilé funkce našich služeb. Každý uživatel si může zaregistrovat pouze jeden účet a je povinen zajistit, aby jeho přihlašovací údaje zůstaly v bezpečí. Přihlašovací údaje jsou přísně osobní a jejich sdílení s jinými osobami není dovoleno.

Používání automatizovaných nástrojů, programů ke změně IP adres nebo jakýchkoli jiných metod k obcházení pravidel je přísně zakázáno. **MYSTICRP.CZ** si vyhrazuje právo zablokovat nebo zrušit účty, u nichž je podezření na porušení těchto pravidel.

Pokud zjistíte neoprávněné použití svého účtu, měli byste nás neprodleně kontaktovat. Jsme připraveni pomoci s řešením problémů, ale neneseme odpovědnost za jakékoli škody způsobené neoprávněným přístupem.

### 5. Herní servery a služby

Uživatelé se zavazují dodržovat pravidla jednotlivých herních serverů a služeb **MYSTICRP.CZ**. Tato pravidla mohou být specifická pro každý server či službu a jsou dostupná v příslušném herním prostředí. Při připojení k našim herním serverům souhlasíte s tím, že se budete řídit stanovenými pravidly, která mají zajistit férovou hru a bezpečné prostředí pro všechny uživatele.

Nedodržení těchto pravidel může vést k dočasnému nebo trvalému zákazu přístupu k herním serverům nebo jiným službám. Moderátoři a administrátoři mají právo přijmout opatření včetně varování, dočasných blokací nebo trvalého vyloučení uživatele.

### 6. Ukončení používání služeb

**MYSTICRP.CZ** si vyhrazuje právo ukončit jakýkoli uživatelský účet, pokud dojde k porušení těchto podmínek. V případě závažného porušení pravidel může být účet zablokován bez předchozího upozornění a bez možnosti obnovy. Uživatelé berou na vědomí, že veškerá data související s účtem mohou být po ukončení účtu nevratně odstraněna.

Pokud se rozhodnete ukončit svůj účet, obraťte se na nás prostřednictvím kontaktních údajů uvedených na konci dokumentu. V případě žádosti o zrušení účtu můžeme vyžadovat ověření totožnosti, aby bylo zabráněno neoprávněným požadavkům.

**MYSTICRP.CZ** nenese odpovědnost za jakékoli ztráty dat, virtuálních předmětů nebo jiných aktiv souvisejících s účtem, který byl ukončen z důvodu porušení těchto podmínek.

### 7. Zásady chování

Každý uživatel je plně odpovědný za své chování na **MYSTICRP.CZ**. Je zakázáno:

pomlouvání, urážení, obtěžování a vyhrožování jiným uživatelům
- vkládání nevhodného obsahu, včetně násilného, pornografického nebo nenávistného materiálu
- šíření spamu a reklam
- vkládání škodlivého kódu či souborů
- obcházení technických omezení platformy
Porušení těchto zásad může vést ke smazání obsahu i zablokování účtu.

### 8. Elektronická oznámení

Uživatel souhlasí, že mu **MYSTICRP.CZ** může zasílat e-mailová oznámení týkající se služeb, včetně administrativních zpráv a důležitých informací.

### 9. Omezené poskytování služeb

Ačkoliv jsou stránky **MYSTICRP.CZ** přístupné celosvětově, některé produkty a služby nemusí být dostupné ve všech zemích nebo pro všechny uživatele. **MYSTICRP.CZ** si vyhrazuje právo kdykoliv a dle vlastního uvážení omezit poskytování konkrétního produktu nebo služby jednotlivcům či geografickým oblastem, pokud to vyžadují provozní, právní nebo jiné důvody. Jakákoliv nabídka produktů nebo služeb na stránkách **MYSTICRP.CZ** může být zrušena, pokud by její poskytování bylo v rozporu s platnými právními předpisy.

### 10. Nákupy

Všechny zakoupené položky na **MYSTICRP.CZ** jsou doručovány v digitální podobě. Uživatel výslovně souhlasí s okamžitým plněním zakoupených služeb nebo digitálního obsahu ihned po provedení platby, čímž se vzdává práva na odstoupení od kupní smlouvy. V některých případech může být vyžadováno ověření identity plátce, pokud je to nezbytné pro autorizaci transakce.

**MYSTICRP.CZ** si vyhrazuje právo zrušit jakýkoliv nákup nebo zakoupenou položku, pokud zjistí porušení podmínek nebo jiné neoprávněné jednání ze strany uživatele. Pro nákupy lze využívat virtuální měnu dostupnou na **MYSTICRP.CZ**, kterou lze získat například v soutěžích, jako odměnu od jiných uživatelů nebo zakoupit ve virtuálním obchodě. Tato měna nemá reálnou hodnotu a nelze ji směnit na skutečné peníze, převést, vybrat nebo vrátit. Pokud je účet neaktivní déle než 12 měsíců, **MYSTICRP.CZ** si vyhrazuje právo nevyužitou virtuální měnu odečíst bez předchozího upozornění.

### 11. Vracení peněz

Veškeré nákupy na **MYSTICRP.CZ** jsou konečné a nevratné. Uživatel bere na vědomí, že zakoupené služby nelze směnit za finanční náhradu ani požadovat jejich navrácení. Je zakázáno služby **MYSTICRP.CZ** prodávat, pronajímat nebo převádět na jiné uživatele.

**MYSTICRP.CZ** nenese odpovědnost za ztrátu přístupu ke službám v důsledku porušení podmínek ze strany uživatele. V případě žádosti o zpětné vrácení platby může dojít k okamžitému zablokování a odstranění uživatelského účtu bez nároku na kompenzaci.

### 12. Prohlášení o odpovědnosti

Uživatel bere na vědomí, že služby **MYSTICRP.CZ** využívá na vlastní riziko. **MYSTICRP.CZ** nezaručuje nepřetržitý chod služeb, jejich bezchybnost ani bezpečnost. Platforma neodpovídá za obsah třetích stran.

### 13. Změny podmínek

**MYSTICRP.CZ** si vyhrazuje právo kdykoli změnit znění této smlouvy podle svého výhradního uvážení. Pokud uživatel nesouhlasí s novými podmínkami, musí přestat služby využívat.

### 14. Smlouva

Tyto podmínky představují úplnou dohodu mezi uživatelem a portálem **MYSTICRP.CZ**. V případě sporu platí česká verze smlouvy.

### 15. Mystic Coins

Mystic Coins prezentují sdílnou virtuální měnu využitelnou na nákup herních balíčků nebo webových doplňků. Měna je po zakoupení připsána na uživatelský herní profil **MYSTICRP.CZ**

## Tyto podmínky jsou platné a účinné od 1. 10. 2025 a nahrazují všechny předchozí verze.
